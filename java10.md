**Listat e lidhura - Detyra 1:**
Të krijohet një program i cili përmban klasën Punetori dhe funksionin main sipas kërkesave në vijim:
1. Klasa Punetori, si anëtarë privat të ketë: emri, viti_fillimitTePunes dhe një listë vitet e angazhimit e cila mund të ruaj numra të plotë.
2. Klasa duhet të ketë një konstruktor me parametra (emrin si parametër), ndërsa vitin e fillimit te punës e inicializon përmes tastierës.
3. Klasa të ketë një metodë(funksion) i cili fut në listë të gjithat vitet që janë më të mëdha se viti 2002 dhe më të vogla se sa viti 2022, të cilat gjenden në rangun nga viti_fillimitTePunes deri në vitin aktual.
4. Klasa të ketë një metodë(funksion), i cili printon vitet e angazhimit te punëtorit të cilat gjenden brenda listës. Printimi duhet të jetë nga viti më i madh deri tek më i vogli, si dhe duhet të printohen vetëm 3 vlerat më të vogla brenda listës. Në rast se lista ka më pak se 3 anëtar, duhet që të printohen të gjithë numrat që gjenden brenda listës.
5. Klasa të ketë një metodë(funksion), merrDitetEAngazhimit i cili duhet të kthejë numrin e ditëve nga viti i fillimit të punës deri në vitin aktual. Rezultati i funksionit duhet të kthehet përmes një parametri pointer dhe jo përmes komandës return.
6. Brenda funksionit main, të krijohet një instancë e klasës Punetori dhe të thirret funksioni për mbushjen e listës.
7. Të thirret funksioni për printimin e viteve
8. Të thirret funksioni merrDitet dhe të printohet rezultati i kalkuluar nga funksioni.


**Listat e lidhura - Detyra 2:**
Të krijohet një program i cili përmban klasën Laptopi dhe funksionin main sipas kërkesave në vijim:
1. Klasa Laptopi, si anëtarë privat të ketë: brendi, vitiProdhimit dhe një listë karakteret e cila mund të ruaj karaktere.
2. Klasa duhet të ketë një konstruktor pa parametra, i cili inicializon me vlera përmes tastierës brendin dhe vitiProdhimit.
3. Klasa duhet të ketë një metodë(funksion), i cili ka për detyrë ta mbush listën karakteret, me të gjitha shkronjat(karakteret) që gjenden brenda brendit të laptopit.
4. Klasa të ketë një metodë(funksion), i cili printon brendin në drejtimin e kundërt, duke përdorur listën karakteret të mbushur paraprakisht me shkronjat të cilat gjenden në emër.
5. Klasa të ketë një metodë(funksion), merrVitet i cili kthen të gjitha vitet, të cilat gjenden mes vitit të prodhimit dhe vitit aktual.
6. Klasa të ketë një metodë(funksion), printo e cila printon brendin dhe vitin e prodhimit të laptopit.
7. Brenda funksionit main, të krijohet një instancë e klasës Laptopi dhe të thirret funksioni printo.
8. Të thirret funksioni për mbushjen e listës me karaktere
9. Të thirret funksioni i cili printon brendin në drejtimin e kundërt
10. Të thirret funksioni merrVitet dhe të printohet lista e kthyer me vitet përkatëse brenda
funksionit main. Printimi duhet të bëhet, ashtu që vitet të jenë të renditura nga më i vogli tek më i madhi.

**Listat e lidhura - Detyra 3:**
Të analizohen dhe implementohen te gjitha metodat e gatshme ne kuader te <list>: https://cplusplus.com/reference/list/list/
